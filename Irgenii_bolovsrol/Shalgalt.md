

# I Бүлэг

## Зөв сэтгэл

Хүний сэтгэл нь төрөлхийн ариун, гэгээн чанартай бөгөөд тэрхүү чанарыг бид “Зөв сэтгэл” хэмээн нэрлэж байна.


**Хэлбэрүүд**
1. **Итгэл үнэмшил** - Эрдэм ном сурч, сайн үйл бүтээж чадна гэх итгэл үнэмшил нь амжилт гаргах үндэс болдог.
2. **Сэрэмж** - Сэрэмжит сэтгэл нь хичээнгүйд тулгуурлан аливаа зөв зүйлд сэтгэлийг хандуулж, муу үйл, зуршил, төөрөгдөл мунхаглалаас Жишээ Шинжлэх ухаан, урлаг, спортод амжилт гаргахад би чадна гэсэн итгэл үнэмшил чухал байдаг. Сэтгэлээ муу зүйлээс сэрэмжлэх нь маш чухал. Бид очиж үзээгүй гудамжаар явахдаа сэтгэлийг хамгаалж байдаг. Бид ихэвчлэн өөрсдийн биеийг ямар нэг гэмтэл ослоос сэргийлдэг хэрнээ, өөрсдийн сэтгэлийг муу зүйлээс сэрэмжилж чаддаггүй.
3. **Сайн үйлд сэтгэлээ төвлөрүүлэх** - Аливаа сайн үйлд нэгэн үзүүрт сэтгэл төвлөрлөөр хандахыг машид судалсан сэтгэл гэнэ. Энэ нь сэтгэлээ сайн үйлсэд чиглүүлж удирдах, шинжлэн бясалгах ба амгаланг бясалгахад тусалдаг.
4. **Тэгш сэтгэл** - Тэгш сэтгэл нь хүнийг үндэс, угсаа, хэл, арьсны өнгө, нас, хүйс, нийгмийн гарал, байдал, хөрөнгө чинээ, эрхэлсэн ажил, албан тушаал, шашин шүтлэг, үзэл бодол, боловсролоор нь ялгаварлахгүй бүгдэд тэгш хандаж, тэдэнд сайн сайхныг хүсэх сэтгэл юм.
5. **Ичгүүрээ мэдэх сэтгэл** - Ичгүүрээ мэдэхүй нь аливаа ёс суртахуунгүй, зүй бус үйлийн шалтгаан нөхцөлөөс өөрийгөө холдуулах зөв сэтгэл юм.
6. **Сонжууртай байх** - Сонжуурт гэдэг нь бусдыг бодож аливаа зохисгүй зүйл хийхээс зайлсхийх зөв сэтгэл болно.
7. **Шуналгүй** - Шуналгүй байх нь аливаа зүйлд шунан тачаахаас сэтгэлийг эрх чөлөөтэй байлгадаг бөгөөд шуналын эсрэг тал юм. **Лаоз**: “Хүсэл шуналаас илүү гэмтэй нүгэл гэж үгүй”
8. **Уургүй** - Уургүй байх нь уур уцаар, бухимдлыг дарж өгөх ба бидний сэтгэлд энх амгалан, тайван болгох нөхцөлийг бүрдүүлж өгдөг.
9. **Эрдэм мэдлэг (мунхаг үгүй)** - Эрдэм мэдлэг, боловсролтой байхын ойрын ашиг тус нь өдөр тутмын амьдралын асуудлыг зохицуулж зөв шийдвэр гаргахад тусална. Түүний алсын ашиг тус нь биднийг эрх чөлөө ба гэгээрэлд хөтөлдөг.
10. **Чадваас бусдад туслах, эс чадваас үл хорлох** - Үл хорлох сэтгэл гэдэг нь аль болох бусдад хор хүргэхгүйг хичээх, хорвоогийн бүх хүн, амьтан бүү зовж шаналаасай гэсэн сэтгэл юм. Үл хорлох нь бусдад хорлол үзүүлэхгүй байх, энэрэн нигүүлсэхүй сэтгэл болно.
11. **Хичээнгүй** - Хичээнгүй нь сайн үйл болох өглөг хандив өгөх, бусдад туслах, оюун санаагаа хөгжүүлэх, хичээл ном сонсох, унших, давтах, амьдралдаа хэрэгжүүлэхэд чиглүүлдэг сэтгэл болно.


## Шинж чанар
1. **Бат тогтвортой төвлөрөх шинж** - Сэтгэл үргэлж хийж буй үйлдээ баттай төвлөрч байдаг шинж чанар юм.
2. **Ариун гэгээн** - Сэтгэл мунхаг, уур хилэн, шунал, атаа жөтөө гэх сэтгэлийг хордуулдаг муу шинжээс ангид оршдог.
3. **Толь мэт тунгалаг** - Ямар нэг муу сэтгэлийн толбо, хир буртаг, үүл, манангаас ангижирсан.
4. **Тайван тогтуун** - Гаднын хүчин зүйлээс болж гуньж гутрахгүй, хөөрч сагсуурахгүй сэтгэл тайван тогтуун байхыг хэлнэ.
5. **Сэтгэлийн эрх чөлөө** - Мунхаг, уур хилэн, өш хонзон, шуналын гэх мэт муу сэтгэлийн хүлээснээс салсан сэтгэлийн шинж чанар.
6. **Уян зөөлөн** - Сэтгэлийн залхуу хойрго, хөшингө байдлаас салсан эерэг, зөөлөн сэтгэлийн шинж чанар юм.
7. **Ажил үүрэг биелүүлэх шинж** - Эрдэм номыг сурах, сайн үйлд шамдан хичээх шинж чанар юм.
8. **Тууштай, эргэж буцахгүй** - Зорилгодоо хүрэхдээ тууштай байх шинж чанар юм.

**Зарчим**
1. Зөв үзэл (Аливаа зүйлийн шалтгаан нөхцөл, зүй тогтол, үйлийн үрд итгэх)
2. Зөв бодол (Бусдад хор хүргэхгүй хайрлаж энэрэх сэтгэл)
3. Зөв үг (Худал үг, ширүүн хараал, дэмий чалчих, хов үгийг тэвчих)
4. Зөв үйл (Амьтны амь аврах, өглөг хандив өгөх, ариун шударга үнэнийг сахих)
5. Зөв амьжиргаа (Зөв ёс суртахуунтай амьдрах)
6. Зөв зүтгэл (Эрдэм ном, ажил хөдөлмөрт хичээн зүтгэх)
7. Зөв мэдэл (Өөрийн үйлдэл болгоноо ажиглан хянаж, цэгнэж байх)
8. Зөв төвлөрөл (Гэгээрэл боловсролд сэтгэлээ төвлөрүүлэх)

**Гегель**: “Үйлдлээ ухамсартайгаа уялдуулан барьж чадаж байгаа хүн л ёс суртахуунлаг хүн мөн”.

Зөв сэтгэл гэдэг нь амар амгалан сэтгэл юм. Өөрөө өөртэйгөө болон бусад хүмүүстэй эв найрамдалтай, харилцан хүндэтгэлтэй байх нь аль алинд нь **сэтгэлийн амар амгалан**г өгдөг.

**Бясалгал**
Бясалгал гэдэг нь сэтгэлээ өөрийн эрхээр болгох буюу бясалгаж буй зүйлээ бодитоор хэрэгжүүлэхийг хэлнэ (Дхармакирти). Өөрөөр хэлбэл, бясалгалаар зөв сэтгэлийг өөрийн болгож удирдана гэсэн үг юм.
Сэтгэлээ нэг зүйл дээр төвлөрүүлэн тайтгаруулж, бусад бүх бодлоо орхих дасгал юм.
Сэтгэлээ тайван амгалан болгохын тулд горхи ус, нуур далай, ой модны чимээ, арц хүжний үнэр, яруу найргийн шүлгийн мөрүүд, хайр энэрэл, баяр баясал, үнэнч шударга байдал гэх мэт юуг ч сэтгэлдээ ургуулан бодож болно. Бодох гэж байгаа зүйл дээр бүрэн төвлөрч чадаж байвал энэ нь **бясалгал** юм.

Сэтгэлийн амар амгалан - Санаа сэтгэл амар төвшин байх





**Буруу сэтгэл гэж юу вэ?** Тухайн хүний дотоод сэтгэлд сөрөг муу бодол төрснөөр сэтгэлийн зовлон бэрхшээлийг бий болгож, аливааг зөвөөр бодох сэтгэлийн мөн чанарыг алдагдуулдаг нь буруу сэтгэл юм. Муу нь сайны эсрэг ойлголт юм.

**Васубанду**: “Нисваанис нь шунал, уур, мунхаг, омог, буруу үзэл, сэжиг болой”.
1. Хүсэл тачаал
2. Уур хилэн
3. Омог дээрэнгүй
4. Мунхаг
5. Сэжиг эргэлзээ
6. Буруу үзэл

**Амгалан ба амарлингуй сэтгэл** гэж юу вэ? **Амгалан** гэдэг нь санамж, сэрэмждээ тулгуурлан зөвийг дагаж, буруугаас зайлсхийж, дотоод сэтгэлийн амгаланг олдог сэтгэл төвлөрлийн заавар журмыг эзэмшихийг хэлнэ. **Амарлингуй** гэдэг нь сэтгэлээ жолоодсон амгаланд түшиглэн, үнэмлэхүй үнэнийг задлан шинжилдэг билиг оюуны заавар журам юм.

**Амьдрал тэгшрэх гэж юуг хэлж байна вэ?** Хүн амьдралдаа зөв сэтгэлийг дадуулснаар сэтгэл дундуур байгаа болон хүсэвч хүслээр болдоггүй олон зүйлд өөрөө сэтгэлээ зохицуулж чаддаг.
**Зөв сэтгэлийн үндэс юу вэ?** Зөв сэтгэлийг үүсгэхэд юу зөв, юу буруу, юу ач тустай, юу гэм хортой, юу зохистой, юу зохисгүйг ялгаж мэдэх зөв үзэл чухал үүрэг гүйцэтгэдэг.




# II Бүлэг

**Аз жаргал** - Өөрийн зорилгоо биелүүлэх, сэтгэл ханамжтай байх
**Хүндлэл** - Хүндлэл нь хайр, итгэлцлийг бий болгох эрхэм ёс.

- Зөрчилтэй, сөрөг хандлагаа хэрхэн засах талаар чин сэтгэлээсээ ярилцах;
- Аз жаргалын тухай кино үзэж сэтгэгдлээ ярилцах;
- Сэтгэл санаагаа өөдрөг байлгах;
- Бие биедээ урам хайрла;
- Зөв сайхан зүйлс сэдэж бусадтай хуваалцах;

**Сэтгэлийн зовлон** - Сэтгэлийн гансрал, гутралыг хэлнэ.
Санаа тавих - Бусдын төлөө халамж, анхаарал тавих, хүндлэл үзүүлэх.

**Р.Хишигбат** (1849-1916): “Хүн гэгч бие, хэл, сэтгэл гурав шүү Хүсэл, шунал, атгаг гэгч биеийн гурван гэм шүү”.

**Гэр бүлийг сэтгэлийн зовлонд унагадаг шалтгаан**
- Архинд донтох эмгэг
- Үл ойлголцол
- Хүчирхийлэл
- Мансуурах
- Мөрийтэй тоглоом
- Дэлгэцийн донтолт
- Өвчлөл

**Гэр бүлийн хүчирхийлэл хэлбэр**
- Оюун санааны
	- Бие махбодын
- Бэлгийн
	- Эдийн засгийн


**Ойлголцол** - Нэгэн гэр бүлд олон хүний сэтгэлийн харилцаа байдаг тул, хэрэв гэр орноороо эвтэй бол цэцэглэж буй цэцэрлэг лүгээ адил үзэсгэлэн төгс бүлгээ.

**Үл ойлголцол** - Хэрэв сэтгэл санааны найрсал эвдэрвэл хэрүүл маргаан дэгдэж, гэр бүл салж сарнина.

**Гэр бүлийнхэнтэйгээ ойлголцох aрга:**
• Гэр бүлийнхний хүсэж буй зүйлсийг мэдэх;
• Уучлал хүсэх;
• Уужуу тайван хандах;
• Эелдэг, эвсэг харилцах;
• Чин сэтгэлээсээ ярилцах;
• Хүлээцтэй хандах гэх мэт.

**Ахмад хүн** - Манай улсад эмэгтэй 55, эрэгтэй 60-аас дээш настай хүнийг тэтгэврийн насны ахмад хүн гэж үздэг.

**Асарч энэрэн сургах** - Хүн хүнээ асран тэтгэж, өршөөн хайрлах сэтгэлийн ач тусыг үгээр, үйлээр үлгэрлэн үр хүүхдэдээ өвлүүлнэ.
**Хүмүүжүүлэх** - Хүмүүжил гэдэг үгэнд сурах, боловсрох гэсэн утга багтана. Хүнийг хүн болгон хөгжүүлэх үйл явцыг хүмүүжил гэнэ.
**Ёс суртахууны хүмүүжил** - Ёс суртахууныг төлөвшүүлэх, хүнээр хүн хийх зорилго, чиглэлтэй үйл явцын үр дүн.

**Эх оронч үзэл** - Түүх, соёл, үндэс угсаа, эх орныхоо ололт дэвшлээрээ бахархах үзэл юм.
**Үндэсний ухамсар** - Үндэсний ухамсар нь эх орныхоо тусгаар тогтнол, түүх, соёлыг эрхэмлэж, хамгаалах үүргээ мэдэх чадвар мөн.
**Үндэсний үзэл** - Үндэсний аюулгүй байдлыг баталгаажуулах, үндэсний ашиг сонирхлыг дээдлэн хамгаалах үзэл санаа юм.
**Үндэсний ижилсэл** - Тухайн үндэстнийг бусдаас ялгаж байгаа нийтлэг зүйлс, шинж чанар.

**Нийгэмд тустай үйлс** - Нийгмийн ядуурал, өвчлөл, ажилгүйдэл, авлига, цаг уурын өөрчлөлт, агаарын бохирдол зэрэг тулгамдсан асуудлыг шийдэхийн төлөө сайн үйлс.
**Хойч үед тустай үйлс** - Ирээдүй үе, дараа үеийн сайн сайхан амьдралд хувь нэмэр оруулах сайн үйлс.

**Мөрөөдөл**
Мөрөөдлийн үр дүн тодорхойгүй.
Мөрөөдөл нь төсөөлөлд үндэслэдэг.
Мөрөөдөл бодит бус.
Мөрөөдөлд хэмжээ хязгаар үгүй.
**Зорилго**
Зорилго нь үр дүнд чиглэдэг.
Зорилго нь хөдөлмөрч байхыг шаарддаг.
Зорилго нь бодитой.
Зорилго биелүүлэх хугацаатай.

**Зорилгоо тодорхойлох арга зам**
- Зорилгоо нухацтай тунгаан бодох цаг гарга
- Жагсаалт гаргах
- Зорилгыг хамгийн чухлаас эхлүүлэн ангилах
- Ангилсан зорилгоо нарийвчлан шинжлэх (хэр зэрэг бодитой, биелүүлэхэд надаас шаардах зүйлс гэх мэт)
- Хугацааг тооцож (ойрын, дундын, урт хугацааны эсэх) төлөвлөх


**Махатма Ганди:** “Эх дэлхий минь хүн бүрийн шунал хүслийг хангадаггүй ч тэдний эрэлт хэрэгцээ бүхнийг өгдөг”.

**Билгийн тоолол** нь монголчуудын сарны орчил хөдөлгөөнийг шинжиж цаг, өдөр, сар, жилийг тооцоолон гаргадаг.